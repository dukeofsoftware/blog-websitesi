---
title: Liseli Öğrenciler İçin STEM Yarışması FRC
date: '2024-02-19'
tags: ['FRC', 'robotik', 'STEM']
draft: false
summary: FIRST Robotics Competition, lise öğrencilerine yönelik uluslararası bir STEM yarışmasıdır. Bu yazıda FRC'nin amacı, süreci ve neden katılmanız gerektiği açıklanıyor.
---

![Yarışmadan bir kare](https://miro.medium.com/v2/resize:fit:720/format:webp/1*vkTbKhgTTn4HpmtpXKSajw.jpeg)


FIRST Robotics Competition, “Bir robottan daha fazlası” mottosuyla FIRST vakfı tarafından düzenlenen liseler arası bir etkinliktir. Gelin FRC'yi daha yakından tanıyalım.

![First vakfı logosu](https://miro.medium.com/v2/resize:fit:640/format:webp/1*tCl46ta6WmehdKBxz7YHVg.png)

## FRC Nedir?

FRC, liseli gençleri STEM (Science, Technology, Engineering, Mathematics) ile tanıştırmak ve Birleşmiş Milletler sürdürülebilir kalkınma hedeflerini yaymak amacıyla, Dean Kamen tarafından 1992 yılında başlatılan, bugün 9000’den fazla takımın katıldığı uluslararası bir robotik yarışmasıdır.

## Neden FRC'nin Bir Parçası Olmalıyım?

Aslında FRC bir robotik yarışmasından çok daha fazlasıdır. Öğrenciler sadece robot yapmaz; aynı zamanda:

- Takım çalışması
- Kriz yönetimi
- İnsanlarla iletişim
- Sunum becerileri
- Sürdürülebilir kalkınma hedefleri
- Proje geliştirme
- Problem çözme
- Duyarlı profesyonellik

gibi birçok beceriyi geliştirirler. Ayrıca öz geçmişlerine prestijli bir yarışma eklerler.

## FRC'ye Katkım Ne Olabilir?

“Ben hiçbir şey bilmiyorum” demeyin. FRC’de birçok disiplin birlikte çalışır:

- Sosyal sorumluluk projeleri geliştirirsiniz.
- Sponsorluk görüşmeleri yaparsınız.
- Endüstriyel bir robot tasarlar ve üretirsiniz.
- Elektronik bağlantıları kurarsınız.
- Robotun yazılımını ve otonom sistemlerini geliştirirsiniz.
- Takıma mentorluk yapabilirsiniz.
- Sosyal medya içerikleri üretirsiniz.
- Robotu yarışma sırasında sürersiniz.

18 yaşından büyük olanlar mentorluk yaparak takımlarına farklı alanlarda destek verebilir ve Dean’s List ödülü için aday olabilirler.

## FRC Süreci

![FRC 2024 Crescendo Teması](https://example.com/crescendo-logo.jpg)

FRC yıl boyunca devam eden bir süreçtir. Sponsor bulur, projeler geliştirir ve tema açıklandıktan sonra robotunuzu inşa etmeye başlarsınız.

Her yıl açıklanan tema doğrultusunda robotun belirli görevleri yerine getirmesi ve puan toplaması beklenir. Tema açıklandıktan sonra 6 hafta içinde robotunuzu tamamlamanız gerekir.

- Bu süreçte robotunuzu tasarlar, üretir ve test edersiniz.
- Aynı zamanda sunumlar ve afişler hazırlarsınız.
- Bölgesel yarışmalarda başarılı olursanız Amerika’daki yarışmaya katılmaya hak kazanırsınız.
- Oradan da finale kalırsanız, “Einstein” adındaki büyük finale ulaşırsınız.

## Yarışma Zamanı

Yarışmada takımlar mavi ve kırmızı olmak üzere ittifaklara ayrılır. Üçer takımlık ittifaklar halinde yarışılır:

- 15 saniye otonom mod
- 135 saniye manuel sürüş

Yarışma sonunda en çok puanı toplayan takım turu kazanır. Elemeler sonucu finallere kalırsınız ve kazandığınız takdirde Amerika’daki yarışmaya katılma hakkı elde edersiniz.

Ayrıca yarışma sonunda birçok farklı alanda ödüller verilir. “Impact Award” alan takımlar da Amerika’daki yarışmaya katılma hakkı kazanır.

## Kapanış

Özetle, FRC bir robot yarışmasından çok daha fazlasıdır. Siz de bu heyecan verici deneyimde yer almak, farklı takımlardan ve kültürlerden insanlarla tanışıp eğlenmek için bir FRC takımına katılın ya da kendi takımınızı kurun!
